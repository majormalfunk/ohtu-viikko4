## Retrospektiivitekniikat

Kurssilla tutustuttiin itseopiskeluna kahteen eri retrospektiivi tekniikkaan: [Start, Stop, Continue, More of, Less of Wheel](http://retrospectivewiki.org/index.php?title=Start,_Stop,_Continue,_More_of,_Less_of_Wheel)
ja [Glad, Sad, Mad](http://retrospectivewiki.org/index.php?title=Glad,_Sad,_Mad). Näistä käytimmme miniprojektissamme jälkimmäistä.

Projektin retrospektiivissä on tarkoitus, että tiimi käy jälkikäteen läpi edeltäneen projektivaiheen (sprintin) tärkeimmät positiiviset ja negatiiviset tapahtumat ja muut projektissa esille tulleet asiat. Miksei neutraalitkin.

Näistä tekniikoista Start, Stop Continue, More of, Less of Wheel (SSCMLW) oli esitelty [retrospective wikissä](http://retrospectivewiki.org) huomattavasti suppeammin kuin Mad, Sad, Glad (MSG). Tämän jälkimmäisen mainittiin olevan eräs suosituimipia tekniikoita.

SSCMLW:ssä piirretään iso ympyrä ja jaetaan se tekniikan nimen perusteella viiteen sektoriin ja kysytään tiimiltä kommentteja kaikkiin osa-alueisiin tyyliin:
Mitä meidän pitäisi alkaa tehdä? Mitä meidän pitäisi lopettaa tekemästä? Ja niin edelleen. Kommentit kerätään ympyrään.

MSG on selvästi jäsentyneempi tekniikka ja tarkemmin kuvattu. Siinä tiimin jäsenet kirjoittavat ensin korteille tai post-it-lapuille asioita, jotka he sijoittavat johonkin tekniikan nimeen perustuvaan kategoriaan.
Sitten kukin sijoittaa lappunsa taululle näihin kategorioihin ja selittää lyhyesti, mitä tarkoittaa lapullansa. Sitten laput ryhmitellään kokonaisuuksiksi ja tämän jälkeen äänestetään merkitsemällä ääni niille aihealueille, joista haluaisi eniten keskustella.
Äänestyksen perusteella käydään läpi tiimin merkityksellisimmiksi kokemat asiat.
